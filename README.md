# BioScope Movie Website

Çevrimiçi fiziksel film satın alma platformu.

## 1.  ÖZET
    

BioScope Movie websitesi, 2024 yılında okul projem doğrultusunda ortaya çıkmış bir fikirdir. Henüz lisans öğrenciliği aşamasında olan ve programlama / uygulama geliştirme adımlarını daha çok web tabanlı ve tasarımsal olarak websitesi geliştirme şeklinde atan bir öğrenci tarafından geliştirilmiş bir proje websitesidir. Bu açıdan bu şekilde bir website projesi üzerinde çalışmanın ilerideki çalışma hayatı için güzel bir ön hazırlık olduğu kanaatindeyim. Bu websitesinin misyonu film severlere fiziksel olarak film satışı gerçekleştirmek, ilgi duydukları filmlere fiziksel ulaşım imkanı sağlamak ve film izleme alışkınlığındaki eski klasik sinefil tadı arayan sinefilleri bu filmlerin fiziksel formatıyla buluşturmaktır. Kullanıcılara filmografi ufuklarını genişletmek, sevdikleri favori yönetmenlerinin, oyuncularının filmlerin ulaşmak ve filmlerin takibinde eski tadı yakalama imkanı sunar. Bu websitesinde kullanıcılar ürünleri inceleyebilir, ilgili bilgiler edinebilir, sepetine ekleyebilir, güvenli bir şekilde ödemesini yapabilir. Websitesi JetBrains ekibinin web sayfaları oluşturmak için en optimal programlardan biri olan Webstorm IDE’si kullanılarak HTML5,CSS ve JavaScript yazılım dilleri ile geliştirilmiştir.

## 2.  GİRİŞ
    

BioScope move websitesi, filmlere fiziksel formatta ulaşımın dijital ortamda kolayca sağlandığı bir çevrimici mağaza websitesidir. BioScope Movie, kullanıcılar ve özellikle de filmlerin takibinde, sinemanın evlerimize konuk olmasındaki o eski klasik tadı, dokuyu arayanlar için geliştirilmiş bir websitesidir. BioScope Movie sinefilleri bir araya toplayan bir çevrimici platformdur. Günümüzde neredeyse her şey gibi filmlere ulaşmak da fazlasıyla büyük bir oranda “streaming” platformları ile birlikte dijitalleşmiştir. Bu gelişen ve büyüyen dijital ortamda filmseverlerin fiziksel olarak klasik dokuyu yakalama isteklerine karşılık vermek için böyle bir platformun arayışı geniş kitleler arasında ortaya çıkmıştır. Standart kullanıcılığın yanında koleksiyonerler için de oldukça büyük bir hizmet sunan BioScope Movie, çok geniş bir dönem/tarih skalasında filmlere ev sahipliği yapmaktadır. Büyük sayıda özel koleksiyonluk ürün versiyonları ile  geniş bir alışveriş yelpazesi sunmaktadır. BioScope Movie, kullanıcı dostu ve yüksek erişilebilirlikteki arayüzü, basit ve güvenilir ödeme sistemiyle filmlerin alışverişinin keyfini ve erişilebilirliğini çok yüksek bir oranda arttırmaktadır. 

### A.  _Misyon_
    

BioScope Movie projesi başlangıcında belirtildiği üzere film severlere, film takibinde o eski klasik dokuyu arayan film tutkunlarını hedef alan, isteklerine ve marketteki eksiği göz önünde bulundurarak buna yönelik bir hizmet sağlama amacıyla doğmuş bir projedir. BioScope Movie projesinin misyonu hedef kitlenin ve kullanıcıların fiziksel formatta (DVD) filmlere ulaşmasını, güvenli bir şekilde çevrimici olarak arzu ettikleri ürünlerin satın alımını ve alışverişini gerçekleştirerek mutlu ve unutulmaz bir kullanım deneyimi yaşamalarıdır. Kullanıcılar arasında bu niş kalmış alanda en yüksek memnuniyet seviyesine ulaşmak BioScope Movie için nihai hedeftir. Websitesi üzerinden ürünlerin detaylı bir şekilde incelenmesi, hızlıca sepete eklenmesi ve satın alım işleminin güvenli bir şekilde tamamlanması misyonu aranmış ve karşılanmıştır. Film konusunda her yaştan ve zevkten,  çok geniş bir kitleye ulaşmak amaçlanmıştır.

## 3. YÖNTEM
    

BioScope Movie websitesi, filmleri DVD olarak  fiziksel formatta ama dijital ortamda satışa sunan bir websitesi olma özelliğiyle Webstorm IDE üzerinden geliştirilmiştir. Proje isterleri doğrultusunda en uygun optimal uyum sağlayacak olan ücretsiz şablon detaylıca aranarak, uzun göz gezdirmeler sonucunda seçilmiştir. Başlangıçta bir organik meyve/sebze satış websitesi olan seçilen şablon, projeye uygun bir şekilde konfigüre edilerek ve geliştirmeler/eklemeler yapılarak bugünkü son hali olan “fiziksel film satış sitesi” formuna kavuşmuştur. Kullanıcı dostu, göze hitap eden, özenlice tasarlanmış arayüzü ve hızlı işlem kapasitesi gibi özellikleriyle; filmseverlerin, filmlere ulaşmadaki o eski dokuyu arayan sinefil kullanıcıların çevrimici bir şekilde kolayca fiziksel filme ulaşması sağlamaktadır.

Bu bölümde projenin geliştirilmesi sırasında kullanılan teknolojileri, programları, araçları, işleyiş modelleri ve iş akışları hakkında çeşitli bilgiler sunulacaktır.

### A.  _Geliştirme Ortamı ve Kullanılan Araçlar_
    

BioScope Movie websitesi, tüm websiteler gibi web tarayıcıları için geliştirilmiş bir websitesidir ve web için yazılım geliştirmede en yaygın araçlardan biri olan, köklü usta JetBrains ekibi tarafından geliştirilen _Webstorm_ IDE’si kullanılarak programlanmıştır. Websitesinin geliştirildiği ana ortam olan Webstorm’da ilgili CSS layout tasarımları ve HTML & JavaScript ile yazılmış iş akışı yazılımı ile websitesi her açıdan optimal bir performans vermektedir. Bu programlama sırasında yine web programlama konusunda ve genel programlama dilleri arasında en popüler yaklaşımlardan biri olan klasik dev üçlü HTML/CSS/JavaScript yazılım dilleri tercih edilmiştir. Çok köklü bir üçlü olan bu yazılım dilleri birbirleriyle olan “ironik trio" uyumu ile güçlü, güvenilir ve önerilen bir yaklaşımıdır. Bu dillerin gelişimi çok uzun yıllardan beridir devam etmiştir ve köklü tarihleri boyunca ilk halleriyle son halleri arasında devasa gelişmeler yaşanmıştır. Kullanıcı-websitesi arasındaki deneyimin keyfi her geçen yılda daha da arttırılmıştır. Yine alanında ikonik bir yaklaşım olan Firebase sisteminin Realtime Database teknolojisi sayesinde sistemde filmler in bilgileri başarılı bir şekilde bulut sisteminde saklanmıştır ve  ücretli bir sistem sunan Firebase Firestore Storage’ın alternatifi olarak Supabase veritabanı depolama sisteminde de ilgili filmlerin görselleri, website içerisinde kullanılan görseller tutulmuştur. Böylece hızlı ve akıcı bir site deneyimi, yükleme süreleri alınmıştır.

### B.  _Kullanıcı Arayüzü Tasarımı (UI/UX)_
    

BioScope Movie websitesinde kullanıcı arayüzü (UI) tasarımı tarafında ana olarak kullanıcı dostu olması, göze hitap ederliği, kendine has bir renk şeması, estetik düzen, ve kullanıcı deneyimi (UX) göz önünde bulundurularak hayata geçmiş ve geliştirilmiştir. Film severler website içerisinden diledikleri filmin detayını rahatça inceleyebilir, her filmin dinamik bir şekilde hazırlanmış kendi özel ürün detayında detaylarına göz gezdirebilir, sepete ürünleri ekleyebilir, güvenli bir şekilde ödemesini yapabilir ve sipariş işlemini güvenli bir şekilde tamamlayabilir. Tüm bu işlemlerde kolay ulaşılabilirlik ve estetik göz önünde bulundurulan ana etkenlerdir. Tasarımdaki bahsedilen unsurlar:

*   Header Bar: Bu kısım websitesinin en üst kısmında bulunan ve tüm website sayfalarında aynı şekilde olan bir kısımdır. Bu kısım üzerinden kolaylıkla site içerisinde istenilen yere en az tıklamayla gidilmektedir. Hem görsel estetik açısından, hem de kullanıcı deneyimi (UX) açısından bu “header” barlar kullanıcılara büyük kolaylık sağlamaktadır. Header barın en sol kısmında websitesinin logosu bulunmaktadır. Bu logoya tıklanıldığında kullanıcı anasayfaya yönlendirilmektedir. Header barın sağ kısmında devam olarak hakkımızda, misyon/vizyon, ürünlerimiz, birimlerimiz, iletişim seçenekleri vardır.  Bu bahsedilenlerin her biri ilgili sayfalarına yönlendirme yapar. Ürünlerimiz ve birimlerimiz açılır menü seçenekleri verir. Bu durum ilgili sayfaların yönlendirmelerinin kategorize edilerek bir arada tutulmasını ve bulunurluğunun arttırılmasını sağlar. Her birinin altında 2-3 farklı seçenek ile yönlendirme işlemleri gerçekleştirilir.
    

*   Footer Kısmı: Footer kısmı yine Header Bar gibi sitenin her sayfasının en alt kısmında bulunan alandır. Burada sitenin belirli erişilebilirlik alanları olur. Yönlendirmeler, talep formu yollama, adres ve iletişim bilgileri vb. kısımlar footer kısmında bulunur. 
    

*   Index Ekranı (Homepage): Bu ekran websitesi ilk açıldığında kullanıcıları karşılayan, sitenin kalbi olan sayfadır. BioScope Movie websitesinde girişte kullanıcıyı 4 adet slider karşılar. Bu slider’lar belirli bir süre durduktan sonra diğer görsele geçer ve sürekli dönerler. Sliderlar’ın ilkinde bütün ürünlerin bulunduğu sayfaya yönlendirme yapılırken, diğer 3 slider 3 ayrı filmin ürün detay sayfasına giden tanıtıcı sliderlardır. Devamında ürün galerisine, ürünlerin filtrelenerek arandığı sayfaya ve hakkımızda sayfalarına yönlendiren üç adet kutucuk vardır. Bu kutucukların devamında önceden seçilmiş ürünlerin sıra ile döndüğü interaktif hareketli bir “Seçili Filmler” kısmı bulunur. Buradan kullanıcı ilgili filme tıklayarak ürün detay sayfasına gider. Bu bölümün devamında duyurular kısmı bulunmaktadır. Ana sayfada en yeni 6 duyuru gösterilir. İlgili tümünü gör butonuna tıklanınca Duyurular sayfasına yönlendirilir. Bu sayfada tüm duyurular listelenir. Ve son kısım olarak da sitenin bazı sayısal verilerini gösteren hareketli kayan bir kısım bulunur. Bu kısımda bulunan “Daha Fazla Gör” butonuyla “Sayısal Veriler” sayfasına yönlendirme yapılır.
    

*   Hakkımızda ve Misyon/Vizyon Sayfaları:  Hakkımızda sayfasında BioScope Movie hakkında “Nedir Bu BioScope Movie?” başlıklı bir “hakkımızda” yazısı bulunur. Yazının devamında üç adet interaktif yazı kutucuğu daha vardır. Son bölümde ise “BioScope Movie Hakkında Neler Dediler” başlıklı bir kullanıcı yorumları bölümü göze çarpmaktadır. Yorumda bulunan isimler açıkcası kanaatimce oldukça etkileyici görünüyor! Misyon/Vizyon sayfası yine hakkımızda sayfasına çok benzer bir şekilde BioScope Movie’nin misyonu ve vizyonunu açıklayan ayrı iki yazı kutucuğu bulunur.
        

*   Ürün Galerisi: Ürün galerisi sayfasında sistemdeki tüm filmler tümü, daha eski, 70’ler, 80’ler, 90’lar, 00’lar, 10’lar ve 20’ler yazan seçenek butonlarının altında karşımıza çıkar. Bu butonlar ile filmlerin classlarını “filtrer” işlemine sokarak seçilen filtrelemeye göre ürünlerin kapak görselleri ve fiyatları karşımıza çıkar. Ürünlerin üstlerinde dolaştığımızda (hover) ürünlerin detay sayfasına yönlendiren bir ikon çıkar.
    

*   Ürün Alışverişi: Ürün alışverişi sayfasında kullanıcıyı yan kısımda mevcut olan filmlerin mensup olduğu türlerin her biri yanında film sayısı ile bulunacak şekilde “türlere göre filtrele” seçeneği karşılar. İlgili türe tıklanması durumunda filter işlemiyle ilgili türdeki filmleri yan tarafındaki film listeleme kısmında listeler. Buradaki film listeleme kısmı bloklar halinde veya liste şeklinde olarak iki seçenekle gösterilebilir. Ayrıca A-Z veya Z-A şeklinde alfabetik bir sıralama da kullanıcı arzusuna göre yapılabilir. Bu iki sıralama ve düzen seçeneği de filmlerin listelendiği kısmın üst tarafında erişilebilir durumdadır. Bu sayfada filmler yine ürün galerisindeki biçimde birebir gösterilir, fakat bu sefer burada filmleri sepete ekleme seçeneği kullanıcılara sunulur. Kullanıcılar bu seçeneğe tıkladığında ürün sepete yüklenir ve localStorage’da tutulur. Bu da demek oluyor ki ürün sepetten kalkana kadar sekme kapatılsa veya sitenin başka bir sayfasında olunsa bile header bar kısmında bulunan sepet ikonuna tıklanmasıyla yandan açılır pencere olarak sepete ve içeriğine erişilebilir.
    

*   Ürün Detay Sayfası: Bu sayfa kanaatimce sitenin en önemli sayfalarından birisidir. Firebase Realtime Database’de tutulan ürünler dinamik bir şekilde ShopDetail.html’e ilgili yerlere karşılık gelen bilgileri eşleştirilerek yazılır.   Bu sayede her ürün için ürün1.html, ürün2.html,… şeklinde statik kopyala-yapıştır ürün detay sayfaları oluşturmak gibi çok yanlış bir yöntem yerine, tek bir HTML sayfasını istenilen bilgilere göre dinamik bir şekilde formatlamak en iyi seçenektir. Zaten en yaygın kullanılan ve olması gereken doğru yöntem bu kabul edilir. Statik el ile tek tek ürün sayfası oluşturma işlemi 1 veya 2 film olan sistemler için belki bir nebze anlaşılabilir fakat daha fazla, özellikle de devasa sayılarda film kütüphanesine sahip sistemler için kabul edilemez/işleyemez bir işlem seçeneğidir. ShopDetail sayfasında kullanıcılar ilgili ürünün detaylı bilgilerine ulaşmanın yanı sıra ürünlerini ürün alışveriş sayfasında olan aynı şekilde burada da sepete ekleme seçeneğine sahiptir. Ürün detay sayfasında ürünün detaylarının bitiminde bizi aynı “seçili filmler” kısmı karşılar.
    

*   Sayısal Veriler Sayfası: Bu sayfada diğer başka sayfa(lar)da karşımıza çıkan sayısal verileri döndüren aktif hareketli kısım tekrar eklenmiştir. Devamında ise farklı tarzda grafikler (sütun, pasta vb.) ile site hakkında daha detaylı sayısal verilere erişilmiştir.
    

*   Duyurular Sayfası: Ana sayfada karşımıza çıkan belirli duyuruları gösteren kısımın devamında yönlendirilen, ayrıca Header Bar üzerinden de erişilebilen bu sayfada sadece güncel değil sitedeki  geçmiş bütün duyurular dahil olarak tüm duyurular listelenir. Bu duyurular listesi başlangıçta “en yeniden en eskiye” şeklinde listelenir, fakat duyurular kısmının üstünde bulunan “en eskiden en yeniye” ve “en yeniden en eskiye” butonları sayesinde “column-reverse” ile flex-direction yönünü değiştirmek suretiyle sıralamada değişiklik yapılabilir.
    

*   Anlaşmalı Kargo Firmaları Sayfası: Bu sayfada aynı ürün galerisindeki gibi anlaşmalı kargo firmalarının logoları listelenir. Yine bu logoların bulunduğu kısmın üst tarafında “tümü”, “yerli firmalar” ve “yabancı firmalar” şeklinde filtreleme butonları vardır ve bu butonlar “filter” seçeneği ile ilgili içeriğin class’larını filtreleyerek gösterir.
    

*   İletişim Sayfası : İletişim sayfasında kullanıcıyı bir mesaj iletme formu ekranı karşılar. Bu ekrandan isim, e-posta adresi, mesaj başlığı ve mesaj girmeye açık olan “input” kutuları istenildiği şekilde doldurulur ve ilgili mesaj [bioscopemove\_iletisim@gmail.com](mailto:bioscopemove_iletisim@gmail.com) adresine iletilir. Burası “.php” kullanılan tek kısımdır. Bu sayfanın yan kısmında ise “Adresimiz & İletişim Bilgilerimiz” başlıklı bir kutucuk bulunur. Bu kutucukta firmanın bulunduğu konumun Google Maps’ten alınmış bir “embbeded” harita penceresi bulunur. Devamında iletişim için adres, telefon ve e-posta bilgileri yine bu kısımda mevcuttur. Son olarak “seçili filmler” kısmı sayfa sonunda kullanıcının ilgili mesajını yolladıktan sonra göz atması adına bulunur.
    

### C.  _Admin Arayüzü Tasarımı_
    

BioScope Movie sitesinin admin paneline baktığımızda kutucuklara ayrılmış kısımlar karşımıza çıkmaktadır. 3 ana kutucuğa ayrılan fonksiyonel kısımda en solda “Duyuru Ekle”, ortada ürün ekle, yönet, kullanıcı yönet ve siparişler kutucuklarının olduğu alan bulunmakta ve en sağda da sayısal veriler kısmında karşımıza çıkan tarzda grafikler yer almaktadır. Duyuru ekle kısmında duyuru başlığı, duyuru içeriği girmek için halihazırda bulunan “input” kutularının yanında bir de “ek” ekleme butonu vardır. Yayınla butonuna tıklandığında ilgili duyurunun duyurular sayfasındaki listenin en üstüne gönderilmesi planlanır.

## 4.  Sonuç
    

BioScope Movie websitesi, film severlerin klasik bir şekilde fiziksel olarak film satın alma konusundaki arayışlarının dijital ortamda karşılandığı bir platform projesidir. Bu websitesi klasik ve eski dokuyu içinde bulunduran fiziksel kutulu filmlerin satışını kolaylaştırmayı amaçlayan başarılı bir projedir. Kullanıcı dostu, hızlı, optimal ve güvenli arayüzü, senkronize gelişmiş veritabanı bağlantıları, veri işleme yapısı ile sofistike ve modern bir websitesi konumunda bulunur. Firabase ve HTML/CSS/JavaScript yazılım dilleri gibi alanında en gelişmiş ve modern teknolojik imkanların yanında kültleşmiş yaklaşımları barındırması sayesinde diğer websitelerin önüne geçmeyi başarmıştır. Firebase sistemi ile ürünlerini entegre eden site doğal olarak modern yenilikçi, okunulabilir, rahat ve güvenli bir yapı sunar. Alanında en önde gelen ekiplerden JetBrains’in geliştirmiş olduğu IDE olan Webstorm kullanılarak geliştirilen websitesi en üst düzey verimli bir geliştirme ortamında hazırlanmıştır.

Websitesi dinamik film listelelemesi, dinamik bir şekilde bilgilerle donatılan ürün detay sayfası, kişiye özel storage tarafına sahip sepet sistemi, güvenli ödeme yapma yapısı ile kullanıcılara sorunsuz ve kaliteyi en üst seviyede hissettiren bir alışveriş deneyimin kapılarını açmaktadır.

Sonuç olarak BioScope Movie websitesi; film alışverişini eski klasik yol üzerinden en iyi günümüz imkanlarıyla yapmak isteyen kullanıcılar için kolay kullanımlı, hız ve güvenlik kriterleri epey yüksek seviyede olan bir dijital alışveriş platformu sunmaktadır. Sadece film severler değil, aynı zamanda yapımcılar için de yeni bir iş pazarı sağlamaktadır. Ürünlerini websitesi üzerinden isterlerse satışa sunmak için başvuruda bulunabilecek olan sanatçılar, yönetmenler, yapımcılar ve film şirketleri için de BioScope Movie bir vizyon kapısını aralamaktadır. Yeni pazar imkanları sunmanın yanı sıra, proje aynı zamanda eski klasik film anlayışının günümüz dünyasında yaşaması için de hayati bir konumdadır. Yapımcıların tamamen dijitale ve “streaming” servislerine yönelmeye hızla devam ettiği bu devirde, fiziksel film takibinin hayatına devam etmesi için de büyük bir teşvik ve imkan sağlamaktadır.

İlerleyen süreçte yolumuza hız kesmeden başarıyla devam etmek istemekle birlikte, daha fazla özelliklerin eklenmesiyle, her geçen gün kullanıcı memnuniyet seviyesinin arttılmasıyla üstüne koyarak kararlı bir şekilde ilerleme hedefindeyiz. Bu websitesi, film endüstrisi ve pazarını dijital dünya ile bir araya getirmesi nedeniyle büyük bir projedir.

## 5.  Kaynakça
    
- W3 Schools, HTML
    
- W3 Schools, CSS
    
- W3 Schools, JavaScript
